---
layout: post
title: Utveckla iPhone- och Android-appar med de kunskaper du redan har
tags: archived
language: sv
---

[PhoneGap](https://web.archive.org/web/20210302121630/https://phonegap.com/) låter dig utveckla plattformsoberoende mobilappar, redo att lanseras i App Store eller på Android market, med webbtekniker som du redan kan. Dessutom exponeras API:er för till exempel kamera, bildgalleri och ljuduppspelning. Allt detta kommer du åt genom att skriva vanlig HTML, CSS och JavaScript.

Det låter för bra för att vara sant, finns det någon hake? Det finns ett par grejer du ska vara medveten om när du väljer att använda PhoneGap eller liknande verktyg.

* JavaScript-koden du skriver tolkas under körning och kommer aldrig bli lika snabb som kompilerad Objective-C eller Java. Så länge du inte skriver jättekrävande appar, som 3D-spel, kommer dina användare förmodligen inte märka någon skillnad.
* Gränssnittet får du bygga själv med stilmallar, det går inte använda de nativekontroller som finns för respektive plattform. Det finns dock alternativ om du fortsätter läsa...

Fortfarande intresserad? Här kommer du igång:

* [Kom igång-guide för PhoneGap](https://web.archive.org/web/20210302121630/https://phonegap.com/getstarted/).
* [jQuery Mobile](http://jquerymobile.com) och [Sencha Touch](http://www.sencha.com/products/touch/): två ramverk för att bygga gränssnitt.
* [Titanium Mobile](http://www.appcelerator.com): alternativ till PhoneGap som låter dig bygga nativegränssnitt med JavaScript.
* [Toura Mulberry](https://github.com/rmurphey/mulberry): ett ramverk och en samling kommandoradsverktyg ovanpå PhoneGap (tipstack [@Urre](http://urre.me))

Nu återstår bara den svåra biten: att göra en användbar app som du kan ta betalt för. ;)
