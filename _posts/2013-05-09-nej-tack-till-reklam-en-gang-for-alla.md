---
layout: post
title: Nej tack till reklam, en gång för alla
---

Är du trött på att brevlådan är proppfull med oönskad reklam? Att telefonförsäljare ringer och stör i tid och otid eller att du har svårt att se innehållet på en webbsida på grund av alla banners? Det finns bot, jag lovar!

Ett liv utan reklam blir enklare. Mindre saker pockar på uppmärksamheten, du behöver inte bli irriterat på telefonförsäljare och tänk bara hur mycket papper som slipper gå direkt till återvinning.

Så här säger du nej tack till reklam, en gång för alla:

## Brevlådan

Kanske har du en ”Nej tack till reklam”-skylt på brevlådan eller dörren? Den förhindrar bara oadresserad reklam. Gratistidningar och utskick med din adress på delas ut ändå.

Se till att du tackar nej även till gratistidningar på din skylt. Det finns flera tjänster som låter dig [designa en egen] [1], det har jag gjort.

Hur får du då bukt med den adresserade direktreklamen? Det är busenkelt tack vare den smarta tjänsten [Reklamfritt.se] [2]. Gå bara dit och registrera dig.

## Hem- och mobiltelefon

Om du har en fast telefon hemma kan du [spärra ditt telefonnummer] [3] mot säljsamtal hos NIX.

Du kan tyvärr inte spärra mobiltelefonnummer men i regel är det bara tillåtet att kontakta dig om du aktivt gett ditt samtycke.

## Webben och e-post

Internet kan vara som en riktig djungel där man behöver en machete för att ta sig fram bland banners och spam. Men även här finns det hopp.

När det gäller e-post:

* Var försiktig med att lämna ut din e-postadress och leta alltid efter en ”Nej tack till nyhetsbrev”-kryssruta.
* Avregistrera dig från nyhetsbrev som du inte längre läser. Många gånger finns en länk i början eller slutet på brevet.
* Se till att du har en e-postleverantör med ett bra skräppost-filter. Googles [Gmail] [4] gör ett riktigt bra jobb.

Banners och annan reklam på webbsidor kan du undvika med webbläsartillägget [Adblock Plus] [5]. Efter en enkel installation kommer plötsligt innehållet i fokus på annonstäta webbsidor.

[1]: http://www.google.se/#q=designa%20egen%20skylt
[2]: http://www.reklamfritt.se
[3]: http://nixtelefon.org
[4]: http://mail.google.com
[5]: http://adblockplus.org
